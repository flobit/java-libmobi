<!DOCTYPE html PUBLIC "-//W3C//DTD XHTML 1.1//EN"
		"http://www.w3.org/TR/xhtml11/DTD/xhtml11.dtd"><html xmlns="http://www.w3.org/1999/xhtml" xml:lang="zh-CN"><head><meta name="generator" content="HTML Tidy, see www.w3.org"/>
		<meta http-equiv="Content-Type" content="application/xhtml+xml; charset=utf-8"/>
<title>春秋公羊传</title>
<link href="flow00001.css" rel="stylesheet" type="text/css"/>
</head><body >
<p class="title1" >春秋公羊传卷二十</p>
<p class="title2" id="mllj1" >襄公中</p>
<p class="subtitle1" >襄公十二年</p>
<p class="normaltext" >春，王三月，莒人伐我东鄙，围台。邑不言围，此其言围何？伐而言围者，取邑之辞也，伐而不言围者，非取邑之辞也。</p>
<p class="normaltext" >季孙宿帅师救台，遂入运。大夫无遂事，此其言遂何？公不得为政尔。</p>
<p class="normaltext" >夏，晋侯使士彭来聘。</p>
<p class="normaltext" >秋九月，吴子乘卒。</p>
<p class="normaltext" >冬，楚公子贞帅师侵宋。</p>
<p class="normaltext" >公如晋。</p>
<p class="subtitle1" >襄公十三年</p>
<p class="normaltext" >春，公至自晋。</p>
<p class="normaltext" >夏，取诗。诗者何？邾娄之邑也。曷为不系乎邾娄？讳亟也。</p>
<p class="normaltext" >秋九月庚辰，楚子审卒。</p>
<p class="normaltext" >冬，城防。</p>
<p class="subtitle1" >襄公十四年</p>
<p class="normaltext" >春，王正月，季孙宿、叔老会晋士<img src="resource00018.jpg" class="tpzz" alt="alt"/>、齐人、宋人、卫人、郑公孙囆、曹人、莒人、邾娄人、滕人、薛人、杞人、小邾娄人，会吴于向。</p>
<p class="normaltext" >二月乙未朔，日有食之。</p>
<p class="normaltext" >夏四月，叔孙豹会晋荀偃、齐人、宋人、卫北宫结、郑公孙囆、曹人、莒人、邾娄人、滕人、薛人、杞人、小邾娄人伐秦。</p>
<p class="normaltext" >己未，卫侯衎出奔齐。</p>
<p class="normaltext" >莒人侵我东鄙。</p>
<p class="normaltext" >秋，楚公子贞帅师伐吴。</p>
<p class="normaltext" >冬，季孙宿会晋士<img src="resource00018.jpg" class="tpzz" alt="alt"/>、宋华阅、卫孙林父、郑公孙囆、莒人、邾娄人于戚。</p>
<p class="subtitle1" >襄公十五年</p>
<p class="normaltext" >春，宋公使向戌来聘。二月己亥，及向戌盟于刘。</p>
<p class="normaltext" >刘夏逆王后于齐。刘夏者何？天子之大夫也。刘者何？邑也。其称刘何？以邑氏也。外逆女不书，此何以书？过我也。</p>
<p class="normaltext" >夏，齐侯伐我北鄙，围成。公救成，至遇。其言至遇何？不敢进也。</p>
<p class="normaltext" >季孙宿，叔孙豹帅师城成郛。</p>
<p class="normaltext" >秋八月丁巳，日有食之。</p>
<p class="normaltext" >邾娄人伐我南鄙。</p>
<p class="normaltext" >冬十有一月癸亥，晋侯周卒。</p>
<p class="subtitle1" >襄公十六年</p>
<p class="normaltext" >春，王正月，葬晋悼公。</p>
<p class="normaltext" >三月，公会晋侯、宋公、卫侯、郑伯、曹伯、莒子、邾娄子、薛伯、杞伯、小邾娄子于溴梁。戊寅，大夫盟。诸侯皆在是，其言大夫盟何？信在大夫也。何言乎信在大夫？遍刺天下之大夫也。曷为遍刺天下之大夫？君若赘旒然。晋人执莒子、邾娄子以归。</p>
<p class="normaltext" >齐侯伐我北鄙。</p>
<p class="normaltext" >夏，公至自会。</p>
<p class="normaltext" >五月甲子，地震。</p>
<p class="normaltext" >叔老会郑伯、晋荀偃、卫宁殖、宋人伐许。</p>
<p class="normaltext" >秋，齐侯伐我北鄙，围成。</p>
<p class="normaltext" >大雩。</p>
<p class="normaltext" >冬，叔孙豹如晋。</p>
<p class="subtitle1" >襄公十七年</p>
<p class="normaltext" >春，王二月庚午，邾娄子瞷卒。</p>
<p class="normaltext" >宋人伐陈。</p>
<p class="normaltext" >夏，卫石买帅师伐曹。</p>
<p class="normaltext" >秋，齐侯伐我北鄙，围洮。</p>
<p class="normaltext" >齐高厚帅师伐我北鄙，围防。</p>
<p class="normaltext" >九月，大雩。</p>
<p class="normaltext" >宋华臣出奔陈。</p>
<p class="normaltext" >冬，邾娄人伐我南鄙。</p>
<p class="subtitle1" >襄公十八年</p>
<p class="normaltext" >春，白狄来。白狄者何？夷狄之君也。何以不言朝？不能朝也。</p>
<p class="normaltext" >夏，晋人执卫行人石买。</p>
<p class="normaltext" >秋，齐师伐我北鄙。</p>
<p class="normaltext" >冬十月，公会晋侯、宋公、卫侯、郑伯、曹伯、莒子、邾娄子、滕子、薛伯、杞伯、小邾娄子同围齐。曹伯负刍卒于师。</p>
<p class="normaltext" >楚公子午帅师伐郑。</p>
<p class="subtitle1" >襄公十九年</p>
<p class="normaltext" >春，王正月，诸侯盟于祝阿。晋人执邾娄子。公至自伐齐。此同围齐也，何以致伐？未围齐也。未围齐则其言围齐何？抑齐也。曷为抑齐？为其亟伐也。或曰为其骄蹇，使其世子处乎诸侯之上也。取邾娄田自漷水。其言自漷水何？以漷为竟也。何言乎以漷为竟？漷移也。</p>
<p class="normaltext" >季孙宿如晋。</p>
<p class="normaltext" >葬曹成公。</p>
<p class="normaltext" >夏，卫孙林父帅师伐齐。</p>
<p class="normaltext" >秋七月辛卯，齐侯瑗卒。</p>
<p class="normaltext" >晋士<img src="resource00018.jpg" class="tpzz" alt="alt"/>帅师侵齐，至谷，闻齐侯卒，乃还。还者何？善辞也。何善尔？大其不伐丧也。此受命乎君而伐齐，则何大乎其不伐丧？大夫以君命出，进退在大夫也。</p>
<p class="normaltext" >八月丙辰，仲孙蔑卒。</p>
<p class="normaltext" >齐杀其大夫高厚。</p>
<p class="normaltext" >郑杀其大夫公子喜。</p>
<p class="normaltext" >冬，葬齐灵公。</p>
<p class="normaltext" >城西郛。</p>
<p class="normaltext" >叔孙豹会晋士<img src="resource00018.jpg" class="tpzz" alt="alt"/>于柯。</p>
<p class="normaltext" >城武城。</p>
<p class="subtitle1" >襄公二十年</p>
<p class="normaltext" >春，王正月辛亥，仲孙遫会莒人，盟于向。</p>
<p class="normaltext" >夏，六月庚申，公会晋侯、齐侯、宋公、卫侯、郑伯、曹伯、莒子、邾娄子、滕子、薛伯、杞伯、小邾娄子盟于澶渊。</p>
<p class="normaltext" >秋，公至自会。</p>
<p class="normaltext" >仲孙遫帅师伐邾娄。</p>
<p class="normaltext" >蔡杀其大夫公子燮。</p>
<p class="normaltext" >蔡公子履出奔楚。</p>
<p class="normaltext" >陈侯之弟光出奔楚。</p>
<p class="normaltext" >叔老如齐。</p>
<p class="normaltext" >冬十月丙辰朔，日有食之。</p>
<p class="normaltext" >季孙宿如宋。</p>
<p class="subtitle1" >襄公二十一年</p>
<p class="normaltext" >春，王正月，公如晋。</p>
<p class="normaltext" >邾娄庶其以漆、闾丘来奔。邾娄庶其者何？邾娄大夫也。邾娄无大夫，此何以书？重地也。</p>
<p class="normaltext" >夏，公至自晋。</p>
<p class="normaltext" >秋，晋栾盈出奔楚。</p>
<p class="normaltext" >九月庚戌朔，日有食之。</p>
<p class="normaltext" >冬十月庚辰朔，日有食之。</p>
<p class="normaltext" >曹伯来朝。</p>
<p class="normaltext" >公会晋侯、齐侯、宋公、卫侯、郑伯、曹伯、莒子、邾娄子于商任。</p>
<p class="normaltext" >十有一月庚子，孔子生。</p>
<p class="subtitle1" >襄公二十二年</p>
<p class="normaltext" >春，王正月，公至自会。</p>
<p class="normaltext" >夏四月。</p>
<p class="normaltext" >秋七月辛酉，叔老卒。</p>
<p class="normaltext" >冬，公会晋侯、齐侯、宋公、卫侯、郑伯、曹伯、莒子、邾娄子、滕子、薛伯、杞伯、小邾娄子于沙随。公至自会。</p>
<p class="normaltext" >楚杀其大夫公子追舒。</p>
<p class="subtitle1" >襄公二十三年</p>
<p class="normaltext" >春，王二月癸酉朔，日有食之。</p>
<p class="normaltext" >三月己巳，杞伯<img src="resource00018.jpg" class="tpzz" alt="alt"/>卒。</p>
<p class="normaltext" >夏，邾娄鼻我来奔。邾娄鼻我者何？邾娄大夫也。邾娄无大夫，此何以书？以近书也。</p>
<p class="normaltext" >葬杞孝公。</p>
<p class="normaltext" >陈杀其大夫庆虎及庆寅。</p>
<p class="normaltext" >陈侯之弟光自楚归于陈。</p>
<p class="normaltext" >晋栾盈后入于晋，入于曲沃。曲沃者何？晋之邑也。其言入于晋，入于曲沃何？栾盈将入晋，晋人不纳，由乎曲沃而入也。</p>
<p class="normaltext" >秋，齐侯伐卫，遂伐晋。八月，叔孙豹帅师救晋，次于雍渝，曷为先言救而后言次？先通君命也。</p>
<p class="normaltext" >己卯，仲孙遫卒。</p>
<p class="normaltext" >冬十月乙亥，臧孙纥出奔邾娄。</p>
<p class="normaltext" >晋人杀栾盈。曷为不言杀其大夫？非其大夫也。</p>
<p class="normaltext" >齐侯袭莒。</p>
<p class="subtitle1" >襄公二十四年</p>
<p class="normaltext" >春，叔孙豹如晋。</p>
<p class="normaltext" >仲孙羯帅师侵齐。</p>
<p class="normaltext" >夏，楚子伐吴。</p>
<p class="normaltext" >秋七月甲子朔，日有食之，既。</p>
<p class="normaltext" >齐崔杼帅师伐莒。</p>
<p class="normaltext" >大水。八月癸巳朔，日有食之。</p>
<p class="normaltext" >公会晋侯、宋公、卫侯、郑伯、曹伯、莒子、邾娄子、滕子、薛伯、杞伯、小邾娄子于陈仪。</p>
<p class="normaltext" >冬、楚子、蔡侯、陈侯、许男伐郑。</p>
<p class="normaltext" >公至自会。</p>
<p class="normaltext" >陈宜咎出奔楚。</p>
<p class="normaltext" >叔孙豹如京师。</p>
<p class="normaltext" >大饥。</p>
</body></html>