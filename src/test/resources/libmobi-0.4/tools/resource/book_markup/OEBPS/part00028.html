<!DOCTYPE html PUBLIC "-//W3C//DTD XHTML 1.1//EN"
		"http://www.w3.org/TR/xhtml11/DTD/xhtml11.dtd"><html xmlns="http://www.w3.org/1999/xhtml" xml:lang="zh-CN"><head><meta name="generator" content="HTML Tidy, see www.w3.org"/>
		<meta http-equiv="Content-Type" content="application/xhtml+xml; charset=utf-8"/>
<title>春秋公羊传</title>
<link href="flow00001.css" rel="stylesheet" type="text/css"/>
</head><body >
<p class="title1" >春秋公羊传卷二十七</p>
<p class="title2" id="mllj1" >哀公上</p>
<p class="subtitle1" >哀公元年</p>
<p class="normaltext" >春，王正月，公即位。</p>
<p class="normaltext" >楚子、陈侯、随侯、许男围蔡。</p>
<p class="normaltext" >鼷鼠食郊牛，改卜牛。</p>
<p class="normaltext" >夏四月辛巳，郊。</p>
<p class="normaltext" >秋，齐侯、卫侯伐晋。</p>
<p class="normaltext" >冬，仲孙何忌帅师伐邾娄。</p>
<p class="subtitle1" >哀公二年</p>
<p class="normaltext" >春，王二月，季孙斯、叔孙州仇、仲孙何忌帅师伐邾娄，取漷东田及沂西田。癸巳，叔孙州仇、仲孙何忌及邾娄子盟于句绎。</p>
<p class="normaltext" >夏四月丙子，卫侯元卒。</p>
<p class="normaltext" >滕子来朝。</p>
<p class="normaltext" >晋赵鞅帅师纳卫世子蒯聩于戚。戚者何？卫之邑也。曷为不言入于卫？父有子，子不得有父也。</p>
<p class="normaltext" >秋八月甲戌，晋赵鞅帅师及郑轩达帅师战于栗，郑师败绩。</p>
<p class="normaltext" >冬十月，葬卫灵公。</p>
<p class="normaltext" >十有一月，蔡迁于州来。蔡杀其大夫公子驷。</p>
<p class="subtitle1" >哀公三年</p>
<p class="normaltext" >春，齐国夏、卫石曼姑帅师围戚。齐国夏曷为与卫石曼姑帅师围戚？伯讨也。此其为伯讨奈何？曼姑受命乎灵公而立辄，以曼姑之义为固，可以距之也。辄者曷为者也？蒯聩之子也。然则曷为不立蒯聩而立辄？蒯聩为无道，灵公逐蒯聩而立辄。然则辄之义可以立乎？曰：“可。”其可奈何？不以父命辞王父命，以王父命辞父命，是父之行乎子也。不以家事辞王事，以王事辞家事，是上之行乎下也。</p>
<p class="normaltext" >夏四月甲午，地震。</p>
<p class="normaltext" >五月辛卯，桓宫、僖宫灾。此皆毁庙也，其言灾何？复立也。曷为不言其复立？《春秋》见者不复见也。何以不言及？敌也。何以书？记灾也。</p>
<p class="normaltext" >季孙斯、叔孙州仇帅师城开阳。</p>
<p class="normaltext" >宋乐髡帅师伐曹。</p>
<p class="normaltext" >秋七月丙子，季孙斯卒。</p>
<p class="normaltext" >蔡人放其大夫公孙猎于吴。</p>
<p class="normaltext" >冬十月癸卯，秦伯卒。</p>
<p class="normaltext" >叔孙州仇、仲孙何忌帅师围邾娄。</p>
<p class="normaltext" >夏季四月甲午这天，鲁国发生地震。</p>
<p class="normaltext" >五月辛卯这天，桓公的庙同僖公的庙发生火灾。这都是毁坏了的庙，为什么说是发生火灾呢？重新盖起来了。为什么不说重新盖起来？《春秋》中已经记录过了，就不再写上。为什么不说以及呢？因为他们辈份相距很远了。为什么写下来？这是记载灾害。</p>
<p class="normaltext" >鲁大夫季孙斯同叔孙州仇率领军队修筑开阳。</p>
<p class="normaltext" >宋乐髡率领军队讨伐曹国。</p>
<p class="normaltext" >秋七月丙子这天，鲁大夫季孙斯死了。</p>
<p class="normaltext" >蔡国人把他们的大夫公孙猎放逐到吴国去。</p>
<p class="normaltext" >冬天十月癸卯这天，秦惠公死了。</p>
<p class="normaltext" >叔孙州仇与仲孙何忌率领军队包围邾娄。</p>
<p class="subtitle1" >哀公四年</p>
<p class="normaltext" >春，王三月庚戌，盗杀蔡侯申。弑君贱者穷诸人，此其称盗以弑何？贱乎贱者也。贱乎贱者孰谓？谓罪人也。</p>
<p class="normaltext" >蔡公孙辰出奔吴。</p>
<p class="normaltext" >葬秦惠公。</p>
<p class="normaltext" >宋人执小邾娄子。</p>
<p class="normaltext" >夏，蔡杀其大夫公孙归姓、公孙霍。</p>
<p class="normaltext" >晋人执戎曼子赤归于楚。赤者何？戎曼子之名也。其言归于楚何？子北宫子曰：“辟伯晋而京师楚也。”</p>
<p class="normaltext" >城西郛。</p>
<p class="normaltext" >六月辛丑，蒲社灾。蒲社者何？亡国之社也。社者封也，其言灾何？亡国之社盖掩之，掩其上而柴其下。蒲社灾何以书？记灾也。</p>
<p class="normaltext" >秋八月甲寅，滕子结卒。</p>
<p class="normaltext" >冬十有二月，葬蔡昭公。</p>
<p class="normaltext" >葬滕顷公。</p>
<p class="subtitle1" >哀公五年</p>
<p class="normaltext" >春，城比。</p>
<p class="normaltext" >夏，齐侯伐宋。</p>
<p class="normaltext" >晋赵鞅帅师伐卫。</p>
<p class="normaltext" >秋九月癸酉，齐侯处臼卒。</p>
<p class="normaltext" >冬，叔还如齐。</p>
<p class="normaltext" >闰月，葬齐景公。闰不书，此何以书？丧以闰数也。丧曷为以闰数？丧数略也。</p>
<p class="subtitle1" >哀公六年</p>
<p class="normaltext" >春，城邾娄葭。</p>
<p class="normaltext" >晋赵鞅帅师伐鲜虞。</p>
<p class="normaltext" >吴伐陈。</p>
<p class="normaltext" >夏，齐国夏及高张来奔。</p>
<p class="normaltext" >叔还会吴于相。</p>
<p class="normaltext" >秋七月庚寅，楚子轸卒。</p>
<p class="normaltext" >齐阳生入于齐。</p>
<p class="normaltext" >齐陈乞弑其君舍。弑而立者不以当国之辞言之，此其以当国之辞言之何？为谖也。此其为谖奈何？景公谓陈乞曰：“吾欲立舍何如？”陈乞曰：“所乐乎为君者，欲立之则立之，不欲立则不立。君如欲立之，则臣请立之。”阳生谓陈乞曰：“吾闻子盖将不欲立我也。”陈乞曰：“夫千乘之主，将废正而立不正，必杀正者。吾不立子者，所以生子者也，走矣！”与之玉节而走之。景公死而舍立。陈乞使人迎阳生于诸其家。除景公之丧，诸大夫皆在朝。陈乞曰：“常之母有鱼菽之祭，愿诸大夫之化我也。”诸大夫皆曰：“诺。”于是皆之陈乞之家坐。陈乞曰：“吾有所为甲，请以示焉。”诸大夫皆曰：“诺。”于是使力士举巨囊而至于中<img src="resource00027.jpg" class="tpzz" alt="alt"/>，诸大夫见之皆色然而骇，开之则闯然公子阳生也。陈乞曰：“此君也已！”诸大夫不得已皆逡巡北面，再拜稽首而君之尔，自是往弑舍。</p>
<p class="normaltext" >冬，仲孙何忌帅师伐邾娄。</p>
<p class="normaltext" >宋向巢帅师伐曹。</p>
<p class="subtitle1" >哀公七年</p>
<p class="normaltext" >春，宋皇瑗帅师侵郑。</p>
<p class="normaltext" >晋魏曼多帅师侵卫。</p>
<p class="normaltext" >夏，公会吴于鄫。</p>
<p class="normaltext" >秋，公伐邾娄。</p>
<p class="normaltext" >八月己酉，入邾娄，以邾娄子益来。入不言伐，此其言伐何？内辞也，若使他人然。邾娄子益何以名？绝。曷为绝之？获也。曷为不言其获？内大恶讳也。</p>
<p class="normaltext" >宋人围曹。</p>
<p class="normaltext" >冬，郑驷弘帅师救曹。</p>
<p class="subtitle1" >哀公八年</p>
<p class="normaltext" >春，王正月，宋公入曹，以曹伯阳归。曹伯阳何以名？绝。曷为绝之？灭也。曷为不言其灭？讳同姓之灭也。何讳乎同姓之灭？力能救之而不救也。</p>
<p class="normaltext" >吴伐我。</p>
<p class="normaltext" >夏，齐人取讙及<img src="resource00028.jpg" class="tpzz" alt="alt"/>。外取邑不书，此何以书？所以赂齐也。曷为赂齐？为以邾娄子益来也。</p>
<p class="normaltext" >归邾娄子益于邾娄。</p>
<p class="normaltext" >秋七月。</p>
<p class="normaltext" >冬十有二月癸亥，杞伯过卒。</p>
<p class="normaltext" >齐人归讙及<img src="resource00028.jpg" class="tpzz" alt="alt"/>。</p>
<p class="subtitle1" >哀公九年</p>
<p class="normaltext" >春，王二月，葬杞僖公。</p>
<p class="normaltext" >宋皇瑗帅师取郑师于雍丘。其言取之何？易也。其易奈何？诈之也。</p>
<p class="normaltext" >夏，楚人伐陈。</p>
<p class="normaltext" >秋，宋公伐郑。</p>
<p class="normaltext" >冬十月。</p>
<p class="subtitle1" >哀公十年</p>
<p class="normaltext" >春，王二月，邾娄子益来奔。</p>
<p class="normaltext" >公会吴伐齐。</p>
<p class="normaltext" >三月戊戌，齐侯阳生卒。</p>
<p class="normaltext" >夏，宋人伐郑。</p>
<p class="normaltext" >晋赵鞅帅师侵齐。</p>
<p class="normaltext" >五月，公至自伐齐。</p>
<p class="normaltext" >葬齐悼公。</p>
<p class="normaltext" >卫公孟殽自齐归于卫。</p>
<p class="normaltext" >薛伯寅卒。</p>
<p class="normaltext" >秋，葬薛惠公。</p>
<p class="normaltext" >冬，楚公子结帅师伐陈。吴救陈。</p>
</body></html>