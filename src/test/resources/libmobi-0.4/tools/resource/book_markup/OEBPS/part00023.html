<!DOCTYPE html PUBLIC "-//W3C//DTD XHTML 1.1//EN"
		"http://www.w3.org/TR/xhtml11/DTD/xhtml11.dtd"><html xmlns="http://www.w3.org/1999/xhtml" xml:lang="zh-CN"><head><meta name="generator" content="HTML Tidy, see www.w3.org"/>
		<meta http-equiv="Content-Type" content="application/xhtml+xml; charset=utf-8"/>
<title>春秋公羊传</title>
<link href="flow00001.css" rel="stylesheet" type="text/css"/>
</head><body >
<p class="title1" >春秋公羊传卷二十二</p>
<p class="title2" id="mllj1" >昭公上</p>
<p class="subtitle1" >昭公元年</p>
<p class="normaltext" >春，王正月，公即位。</p>
<p class="normaltext" >叔孙豹会晋赵武、楚公子围、齐国酌、宋向戌、卫石恶、陈公子招、蔡公孙归生、郑轩虎、许人、曹人于。此陈侯之弟招也，何以不称弟？贬。曷为贬？为杀世子偃师贬，曰陈侯之弟招杀陈世子偃师。大夫相杀称人，此其称名氏以杀何？言将自是弑君也。今将尔，词曷为与亲弑者同？君亲无将，将而必诛焉。然则曷为不于其弑焉贬？以亲者弑，然后其罪恶甚，《春秋》不待贬绝而罪恶见者，不贬绝以见罪恶也。贬绝然后罪恶见者，贬绝以见罪恶也。今招之罪已重矣，曷为复贬乎此？著招之有罪也。何著乎招之有罪？言楚之托乎讨招以灭陈也。</p>
<p class="normaltext" >三月，取运。运者何？内之邑也。其言取之何？不听也。</p>
<p class="normaltext" >夏，秦伯之弟出奔晋。秦无大夫，此何以书？仕诸晋也。曷为仕诸晋？有千乘之国，而不能容其母弟，故君子谓之出奔也。</p>
<p class="normaltext" >六月丁巳，邾娄子华卒。</p>
<p class="normaltext" >晋荀吴帅师败狄于大原。此大卤也，曷为谓之大原？地物从中国，邑人名从主人。原者何？上平曰原，下平曰隰。</p>
<p class="normaltext" >秋，莒去疾自齐入于莒。</p>
<p class="normaltext" >莒展出奔吴。</p>
<p class="normaltext" >叔弓帅师疆运田。疆运田者何？与莒为竟也。与莒为竟，则曷为帅师而往？畏莒也。</p>
<p class="normaltext" >葬邾娄悼公。</p>
<p class="normaltext" >冬十有一月己酉，楚子卷卒。</p>
<p class="normaltext" >楚公子比出奔晋。</p>
<p class="subtitle1" >昭公二年</p>
<p class="normaltext" >春，晋侯使韩起来聘。</p>
<p class="normaltext" >夏，叔弓如晋。</p>
<p class="normaltext" >秋，郑杀其大夫公孙黑。</p>
<p class="normaltext" >冬，公如晋，至河乃复。其言至河乃复何？不敢进也。</p>
<p class="normaltext" >季孙宿如晋。</p>
<p class="subtitle1" >昭公三年</p>
<p class="normaltext" >春，王正月丁末，滕子泉卒。</p>
<p class="normaltext" >夏，叔弓如滕。</p>
<p class="normaltext" >五月，葬滕成公。</p>
<p class="normaltext" >秋，小邾娄子来朝。</p>
<p class="normaltext" >八月，大雩。</p>
<p class="normaltext" >冬，大雨雹。</p>
<p class="normaltext" >北燕伯款出奔齐。</p>
<p class="subtitle1" >昭公四年</p>
<p class="normaltext" >春，王正月，大雨雪。</p>
<p class="normaltext" >夏，楚子、蔡侯、陈侯、郑伯、许男、徐子、滕子、顿子、胡子、沈子、小邾娄子、宋世子佐、淮夷会于申。楚人执徐子。</p>
<p class="normaltext" >秋七月，楚子、蔡侯、陈侯、许男、顿子、胡子、沈子、淮夷伐吴，执齐庆封杀之。此伐吴也，其言执齐封何？为齐诛也。其为齐诛奈何？庆封走之吴，吴封之于防。然则曷为不言伐防？不与诸侯专封也。庆封之罪何？胁齐君而乱齐国也。遂灭厉。</p>
<p class="normaltext" >九月取鄫。其言取之何？灭之也。灭之则其言取之何？内大恶，讳也。</p>
<p class="normaltext" >冬十有二月乙卯，叔孙豹卒。</p>
<p class="subtitle1" >昭公五年</p>
<p class="normaltext" >春，王正月，舍中军。舍中军者何？复古也。然则曷为不言三卿？五亦有中，三亦有中。</p>
<p class="normaltext" >楚杀其大夫屈申。</p>
<p class="normaltext" >公如晋。</p>
<p class="normaltext" >夏，莒牟夷以牟娄及防、兹来奔。莒牟夷者何？莒大夫也。莒无大夫，此何以书？重地也。其言及防、兹来奔何？不以私邑累公邑也。</p>
<p class="normaltext" >秋七月，公至自晋。</p>
<p class="normaltext" >戊辰，叔弓帅师败莒师于濆泉。濆泉者何？直泉也。直泉者何？涌泉也。</p>
<p class="normaltext" >秦伯卒。何以不名？秦者夷也，匿嫡之名也。其名何？嫡得之也。</p>
<p class="normaltext" >冬，楚子、蔡侯、陈侯、许男、顿子、沈子、徐人、越人伐吴。</p>
<p class="subtitle1" >昭公六年</p>
<p class="normaltext" >春，王正月，杞伯益姑卒。</p>
<p class="normaltext" >葬秦景公。</p>
<p class="normaltext" >夏，季孙宿如晋。</p>
<p class="normaltext" >葬杞文公。</p>
<p class="normaltext" >宋华合比出奔卫。</p>
<p class="normaltext" >秋九月，大雩。</p>
<p class="normaltext" >楚薳颇帅师伐吴。</p>
<p class="normaltext" >冬，叔弓如楚。</p>
<p class="normaltext" >齐侯伐北燕。</p>
<p class="subtitle1" >昭公七年</p>
<p class="normaltext" >春，王正月，暨齐平。</p>
<p class="normaltext" >三月，公如楚。</p>
<p class="normaltext" >叔孙舍如齐莅盟。</p>
<p class="normaltext" >夏四月甲辰朔，日有食之。</p>
<p class="normaltext" >秋八月戊辰，卫侯恶卒。</p>
<p class="normaltext" >九月，公至自楚。</p>
<p class="normaltext" >冬十有一月癸未，季孙宿卒。</p>
<p class="normaltext" >十有二月癸亥，葬卫襄公。</p>
<p class="subtitle1" >昭公八年</p>
<p class="normaltext" >春，陈侯之弟招杀陈世子偃师。</p>
<p class="normaltext" >夏四月辛丑，陈侯溺卒。</p>
<p class="normaltext" >叔弓如晋。</p>
<p class="normaltext" >楚人执陈行人于征师杀之。</p>
<p class="normaltext" >陈公子留出奔郑。</p>
<p class="normaltext" >秋，蒐于红。蒐者何？简车徒也。何以书？盖以罕书也。</p>
<p class="normaltext" >陈人杀其大夫公子过。</p>
<p class="normaltext" >大雩。</p>
<p class="normaltext" >冬十月壬午，楚师灭陈，执陈公子招，放之于越。杀陈孔瑗。</p>
<p class="normaltext" >葬陈哀公。</p>
<p class="subtitle1" >昭公九年</p>
<p class="normaltext" >春，叔弓会楚子于陈。</p>
<p class="normaltext" >许迁于夷。</p>
<p class="normaltext" >夏四月，陈火。陈已灭矣，其言陈火何？存陈也，曰存陈悕矣。曷为存陈？灭人之国，执人之罪人，杀人之贼，葬人之君，若是则陈存悕矣。</p>
<p class="normaltext" >秋，仲孙貜如齐。</p>
<p class="normaltext" >冬，筑郎囿。</p>
<p class="subtitle1" >昭公十年</p>
<p class="normaltext" >春，王正月。</p>
<p class="normaltext" >夏，晋栾施来奔。</p>
<p class="normaltext" >秋七月，季孙隐如、叔弓、仲孙貜帅师伐莒。戊子，晋侯彪卒。</p>
<p class="normaltext" >九月，叔孙舍如晋。</p>
<p class="normaltext" >葬晋平公。</p>
<p class="normaltext" >十有二月甲子，宋公戌卒。</p>
<p class="subtitle1" >昭公十一年</p>
<p class="normaltext" >春，王正月，叔弓如宋。</p>
<p class="normaltext" >葬宋平公。</p>
<p class="normaltext" >夏四月丁巳，楚子虔诱蔡侯般杀之于申。楚子虔何以名？绝。曷为绝之？为其诱封也。此讨贼也，虽诱之，则曷为绝之？怀恶而讨不义，君子不予也。</p>
<p class="normaltext" >楚公子弃疾帅师围蔡。</p>
<p class="normaltext" >五月甲申，夫人归氏薨。</p>
<p class="normaltext" >大蒐于比蒲。大蒐者何？简车徒也。何以书？盖以罕书也。</p>
<p class="normaltext" >仲孙貜会邾娄子盟于侵羊。</p>
<p class="normaltext" >秋，季孙隐 如会晋韩起、齐国酌、宋华亥、卫北宫佗、郑轩虎、曹人、杞人于屈银。</p>
<p class="normaltext" >九月己亥，葬我小君齐归。齐归者何？昭公之母也。</p>
<p class="normaltext" >冬十有一月丁酉，楚师灭蔡，执蔡世子有以归用之。此未逾年之君也，其称世子何？不君灵公，不成其子也。不君灵公，则曷为不成其子？诛君之子不立。非怒也，无继也。恶乎用之？用之防也。其用之防奈何？盖以筑防也。</p>
<p class="subtitle1" >昭公十二年</p>
<p class="normaltext" >春，齐高偃帅师纳北燕伯于阳。伯于阳者何？公子阳生也。子曰：“我乃知之矣。”在侧者曰：“子苟知之，何以不革。”曰：“如尔所不知何？《春秋》之信史也，其序则齐桓、晋文，其会则主会者为之也，其词则丘有罪焉耳。”</p>
<p class="normaltext" >三月壬申，郑伯嘉卒。</p>
<p class="normaltext" >夏，宋公使华定来聘。</p>
<p class="normaltext" >公如晋，至河乃复。</p>
<p class="normaltext" >五月，葬郑简公。</p>
<p class="normaltext" >楚杀其大夫成然。</p>
<p class="normaltext" >秋七月。</p>
<p class="normaltext" >冬十月，公子整出奔齐。</p>
<p class="normaltext" >楚子伐徐。</p>
<p class="normaltext" >晋伐鲜虞。</p>
</body></html>