<!DOCTYPE html PUBLIC "-//W3C//DTD XHTML 1.1//EN"
		"http://www.w3.org/TR/xhtml11/DTD/xhtml11.dtd"><html xmlns="http://www.w3.org/1999/xhtml" xml:lang="zh-CN"><head><meta name="generator" content="HTML Tidy, see www.w3.org"/>
		<meta http-equiv="Content-Type" content="application/xhtml+xml; charset=utf-8"/>
<title>春秋公羊传</title>
<link href="flow00001.css" rel="stylesheet" type="text/css"/>
</head><body >
<p class="title1" >春秋公羊传卷十六</p>
<p class="title2" id="mllj1" >宣公下</p>
<p class="subtitle1" >宣公十年</p>
<p class="normaltext" >春，公如齐。公至自齐。齐人归我济西田。齐已取之矣，其言我何？言我者未绝于我也。曷为未绝于我？齐已言取之矣，其实未之齐也。</p>
<p class="normaltext" >夏四月丙辰，日有食之。己巳，齐侯元卒。</p>
<p class="normaltext" >齐崔氏出奔卫。崔氏者何？齐大夫也。其称崔氏何？贬。曷为贬？讥世卿，世卿非礼也。</p>
<p class="normaltext" >公如齐。五月，公至自齐。</p>
<p class="normaltext" >癸巳，陈夏征舒弑其君平国。</p>
<p class="normaltext" >六月，宋师伐滕。</p>
<p class="normaltext" >公孙归父如齐，葬齐惠公。</p>
<p class="normaltext" >晋人、宋人、卫人、曹人伐郑。</p>
<p class="normaltext" >秋，天王使王季子来聘。王季子者何？天子之大夫也。其称王季子何？贵也。其贵奈何？母弟也。</p>
<p class="normaltext" >公孙归父帅师伐邾娄，取绎。</p>
<p class="normaltext" >大水。</p>
<p class="normaltext" >季孙行父如齐。</p>
<p class="normaltext" >冬，公孙归父如齐。</p>
<p class="normaltext" >齐侯使国佐来聘。</p>
<p class="normaltext" >饥。何以书？以重书也。</p>
<p class="normaltext" >楚子伐郑。</p>
<p class="subtitle1" >宣公十一年</p>
<p class="normaltext" >春，王正月。</p>
<p class="normaltext" >夏，楚子、陈侯、郑伯盟于辰陵。</p>
<p class="normaltext" >公孙归父会齐人伐莒。</p>
<p class="normaltext" >秋，晋侯会狄于欑函。</p>
<p class="normaltext" >冬十月，楚人杀陈夏征舒。此楚子也，其称人何？贬。曷为贬？不与外讨也。不与外讨者，因其讨乎外而不与也，虽内讨亦不与也。曷为不与？实与而文不与。文曷为不与？诸侯之义不得专讨也。诸侯之义不得专讨，则其曰实与之何？上无天子，下无方伯，天下诸侯有为无道者，臣弑君，子弑父，力能讨之，则讨之可也。</p>
<p class="normaltext" >丁亥，楚子入陈，纳公孙宁、仪行父于陈。此皆大夫也，其言纳何？纳公党与也。</p>
<p class="subtitle1" >宣公十二年</p>
<p class="normaltext" >春，葬陈灵公。讨此贼者非臣子也，何以书葬？君子辞也。楚已讨之矣，臣子虽欲讨之而无所讨也。</p>
<p class="normaltext" >楚子围郑。</p>
<p class="normaltext" >夏六月乙卯，晋荀林父帅师及楚子战于邲，晋师败绩。大夫不敌君，此其称名氏以敌楚子何？不与晋而与楚子为礼也。曷为不与晋而与楚子为礼也？庄王伐郑，胜乎皇门，放乎路衢。郑伯肉袒，左执茅旌，右执鸾刀，以逆庄王曰：“寡人无良，边垂之臣，以干天祸，是以使君王沛焉，辱到敝邑。君如矜此丧人，锡之不毛之地，使帅一二耋老而绥焉，请唯君王之命。”庄王曰：“君之不令臣交易为言，是以使寡人得见君之玉面，而微至乎此。”庄王亲自手旌，左右<img src="resource00014.jpg" class="tpzz" alt="alt"/>军，退舍七里。将军子重谏曰：“南郢之与郑相去数千里，诸大夫死者数人，厮役扈养，死者数百人，今君胜郑而不有，无乃失民臣之力乎？”庄王曰：“古者杅不穿，皮不蠹，则不出于四方。是以君子笃于礼而薄于利，要其人而不要其土，告从，不赦不详，吾以不详道民，灾及吾身，何日之有？”既则晋师之救郑者至，曰：“请战。”庄王许诺。将军子重谏曰：“晋，大国也，王师淹病矣，君请勿许也。”庄王曰：“弱者吾威之，强者吾辟之，是以使寡人无以立乎天下？”令之还师而逆晋寇。庄王鼓之，晋师大败，晋众之走者，舟中之指可掬矣。庄王曰：“嘻！吾两君不相好，百姓何罪？”令之还师而佚晋寇。</p>
<p class="normaltext" >秋七月。</p>
<p class="normaltext" >冬十有二月戊寅，楚子灭萧。</p>
<p class="normaltext" >晋人、宋人、卫人、曹人同盟于清丘。</p>
<p class="normaltext" >宋师伐陈。</p>
<p class="normaltext" >卫人救陈。</p>
<p class="subtitle1" >宣公十八年</p>
<p class="normaltext" >春，晋侯、卫世子臧伐齐。</p>
<p class="normaltext" >公伐杞。</p>
<p class="normaltext" >夏四月。</p>
<p class="normaltext" >秋七月，邾娄人戕鄫子于鄫。戕鄫子于郐者何？残贼而杀之也。</p>
<p class="normaltext" >甲戌，楚子旅卒。何以不书葬？吴、楚之君不书葬，辟其号也。</p>
<p class="normaltext" >公孙归父如晋。</p>
<p class="normaltext" >冬十月壬戌，公薨于路寝。</p>
<p class="normaltext" >归父还自晋，至柽，遂奔齐。还者何？善辞也。何善尔？归父使于晋，还自晋，至柽闻君薨家遣，<img src="resource00015.jpg" class="tpzz" alt="alt"/>帷哭君成踊，反命乎介，自是走之齐。</p>
</body></html>